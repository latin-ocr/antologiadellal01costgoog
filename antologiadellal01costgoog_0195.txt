142

Juvenemque vellentis tenello ab conjugia

Gremio metu inspersum genas.

Quae, pluraque viri si viderent principes
Quum bella initio cogitant,

Vel abstinerent, vel quibusvis ponerent
Mox caepta conditionibus,

Neque eos libido, neque adeo ageret gloria,
Ut perderent caeci omnia.

Istis si ego ab malis procul tandem absiem
Tranquillitati redditus,

Videamque pendentes acervos arduis
Scutorum ubique postibus,

Araneorum fila quos obduxerint
Nigro vetusto in pulvere,

Ensesque rursus, ferreusque cuspides
In vomerem conflarier,

Vitam haud recusem pauperem traducere
Fodiens agrum incurvus manu.

Saltem animus ablatis mihi his terroribus
Quiesceret liberrimus!

Possem laborem versibus solarier
Cinctus olea canum caput,

Et nocte pauculos revolverem libros,
Vel imbre detentus die.

0 diva largitrix bonorum una omnium,
Quo te vocabo nomine?

Quibus te honestis efferam praeconiis?
Dignum unde te verbum exprimam?
Opulenta, salveÍ¾ jam recurre huc, aurea

Et nos tuo vultu bea.

 

