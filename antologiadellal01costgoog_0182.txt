11.

Nox bona, quae tacitis terras amplexa tenebris
' Dulcia jucundae furta tegis Veneris. r ἵ
- Dum propero in carae amplexus et mollia Hyellae

Oscula, tu nostra sis comes una viae.

Neve aliquis nostros possit deprendere amores,
Aera coge atras densius in nebulas. .

Gaudia qui credit cuiquam sua, dignus, ut unquam
Dicier illius nulla puella velit.

Non sola occultanda cavis sunt orgia cistis,

' Solave Eleusinae sacra silenda Deae.

Ipse etiam sua celari vult furta Cupido
Saepius et poenas garrula lingua dedit.

Una meos, quos et miserata est, novit amores
Officiis nutrix cognita fida suis.

Haec quae me foribus vigilans expectet in ipsis,
Inque sinum dominae sedula ducit anus.

Hanc praeter, tu, sancta, latent qua cuncta silentque
Tu, Dea, sis flammae conscia sola meae,

Quaeque libens astat nostrorum testis amorum
Nobiscum tota nocte lucerna vigil.

111.

Beate somne, nocte qui hesterna mihi
Tot attulisti gaudia, ⁸

Utinam Deorum rector ille coelitum
Te e coetu eorum miserit,

Quae saepius mortalibus vera assolent
Mitti futuri nuntia.

Tu, quae furenti surdior freto meas
Superba contemnis preces, ¹

Facilem Neaeram praebuisti, quin mihi
Mille obtulit sponte oscula,

Oscula ,quae Hymetti dulciora sint favis
Quae suaviora nectare.

9- cosei. Ant. dalla lirina lutino.

 

‘q ἰι '‘¹-

