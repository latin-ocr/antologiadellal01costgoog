VI.

AD NINAM

(Epigrammaton, Lib. 1.)

Sexcentas, Nina, da, precor, roganti
Sed tantum mihi basiationes:

Non quas dent bene filiae parenti;
Nec quas dent bene fratribus sorores:
Sed quas nupta rogata det marito;
Et quas det juveni puella caro.
Juvat me mora longa basiorum;

Ne me tam cito deserat voluptas.
Nolo marmora muta, nolo pictos
Deorum, Nina, basiare vultus:

Sed totam cupio tenere linguam
Insertum humidulis meis labellis3
Hanc et sugere, morsiunculasque
Molles adjicere, et columbulorum

In morem, teneros inire lusus,

Ac blandum simul excitare murmur.
Haec sunt suavia dulciora melle
Hyblaeo et Siculae liquore cannae.
Haec sola ambrosiaeque nectarisque
Succos fundere, sola habere possunt.
Quae si contingerint mihi, tuisque
Admovere sinas manum papillis,
Quis tunc divitias, quis aurum et omnes
Aesis me putet aestimare reges?

J am non maluerim mihi beatas
Aurorae, Venerisque habere noctes,
Non Hebes thalamos beatiores:

Non, si deserat haec suum maritum,
Non si me roget usquequaque, non si
Aeternam mihi spondeat juventam.

 

