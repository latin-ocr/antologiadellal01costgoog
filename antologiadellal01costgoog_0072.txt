VII.
AD ADRIADNAM UXOREM

(Bajarum, Lib. ι.)

Uxor, deliciae senis mariti,

Et casti thalami fidas amorque,
Per te vel viridis mihi senecta est,
Quem curae fugiunt senem seniles,
Qui seram supero senex senectam
Et canus, iuvenum cano furores¹
Sed tanquam redeat calor juventae
Et siscura recens amorque primus
Et primas furor impetusque saevus
Antiquos volo suscitare flammas,
Qualis floridulo nitens in horto
Nondum puniceas comas reclusit,
Et iam puniceas comas recludit,
Ac rarum decus explicare quaerit
Quae laeto rosa ramulo refulget,
'Palis purpureis genis et ore

Ut quae non tenerum cupit maritum,
Sed jamjam tenerum cupit maritum,
Oui prima oscula dedicet, suumque
Florem virginei dicet pudoris
Suspirans viduo puella lecto,
Fulgebas mihi, primulosque amores
Spirabas oculis sinuque blando
Afflabas Arabum suos odores,
Fundebas Charitum suos honores,
Et laetum Gnidiae deae nitorem.
Qualis fulgidulo renidet ore

Quae cano vehitur decora cycno
Cum compsit caput et coma repexa
Procedit thalamo, novosque amores,

Et novas parat excitare flammas,

 

