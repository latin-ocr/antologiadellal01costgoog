137

Non ego vos posthac, non emplius ora videbo
Cara, semel saltem ah licuisset utrumque tueri
Ante obitus vestraque oculos saturare figura,
Congressuque frui farique novissima verba.

Ah dolor! ah pietas! non flens morientia pressi
Lumina: funereum non sum comitatus honorem
Non potui vestro vobis in tempore adesse

Gratus luce magis, vita jucundior ipsa.

Non potui vobis spectabilis affulsisse

Quum mihi, mutato cursu, fortuna veniret
Laetior, et nunquam optatos afferret honorae,

Quos adii vestri tantum memor, haud mihi parcens
Oui placitam Musis potius traducere vitam

Fixum erat, atque humilem rerum altas discere caussas
Vobis conspicuos unis ingressus honores

Subdere colla jugo potui male sueta manusque
Victus sponte dedi, haud onus aversatus iniquum,
Quae mihi cuncta olim (tibi enim commercia Divfiml
Praedixti toties, venturi praescia mater.

Vos unos agitabam animo, vestraque fruebar
Laetitia exultans, et gaudia vestra fovebam,
Mecum animo versane, quam vobis illa futura
Laeta dies qua me vestris amplexibus urgens
Irrucrem improvisus ad oscula, vix bene utrique
Agnitus, insolitis titulis et honoribus auctus
Scilicet et longo tandem post tempore visne,

Dum tenuit me Roma, humili vos sede Cremona.
Una erat haec merces tantorum digna laborum.
Mens erat in gremiis studio jacere omnia vestris
Parta meo, et tantum vestros exponere in usus
Ut fuerat par, vos claras me scilicet artes

Re licet angusta potius voluistis adire

Quam genere indignis studiis incumbere nostro. Îº
Atque ideo doctas docilem misistis ad urbes,
Quamvis in nostris lusisset lubrica rebus

J ampridem fortuna, et opes vertisset avitas,

Et res fluxa alias potius revocaret ad artes.

 

