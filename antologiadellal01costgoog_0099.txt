46

Dixerat, et pariter gressumque avertit et ora:
Non oculos poterat jam tolerare trucee.

Continuo ardentes stimulis citat illa leonae,
Saepius et ducto versat in orbe facem

Interea humentem noctis variantia pallam
Hesperus in rutilo sparserat astra polo.

Albiera in patrios jam candida membra penates
Intulerat, molli constiteratque toro:

Jam tenero placidum spirabat pectore somnum,
Venit ad obstrusos cum Dea saeva lares

Quo dea, quo tendis? non te lachrymabilis aetas,
Non te forma movet, non pudor, aut probitas?

Non ne movent lachrymaeque viri lachrymaeque paren-
Mortalem potes ah perdere, saeva, deam? [tuml

LImina contigerat; tremuerunt limina, pallor
Infecit postes, et patuere fores.

Virgineum petit illa torum, pavidaeque puellae
Pectore ab obscoeno talia diota refert:

Quae placidam carpis secura mente quietem,
Et fati et sortis nescia virgo tuae,

Nondum saeva meae sensisti vulnera dextrae,
Quae tibi ego et mecum quac tibi fata parant.

Stat vacua tua Paroa colo, moritura puella;
Ne geme, cum dulce est virere, dulce mori est.

Sic ait; aestiferamque excussit lampada, et acres
Virginis injecit dura sub ossa faces.

Tum letale gelu invergens guttasque veneni,
Inserta heu venis, effugit inde, nece.

Excitat illa gravi geminos clamore parentes,
Advooat absentem nuntia fama virum.

Vicinae extemplo matres trepidaeque puellae
Conveniunt, teneras imbre rigante genas.

J am fera virgineas populatur flamma medullas,
J am gelida torpent horrida membra nive.

Liquitur infelix3 non ars operosa medentum,
Non facta a misero conjuge vota juvant.

 

