31

Cum rapido certat juvenum manus aemula cursu,
Vitta retroflexam cui premat alba comam,

Tempore quo Zephyrus viridantes evocat herbas
Et vario pictam flore coronat humum,

Purpureo cum vere novus redit annus, et ales
Plurima frondosis garrit in arboribus.

Hic dum sollicito spectarem lumine cursus,
Ante mea arcitenens constitit ora Puer,

Aurea cui laeva pendebat parte pharetra,
Nudus, et adspectu blandus et acer erat.

isque, ubi collegit celeres, quibus utitur, alae,
Depromsit nivea splendida tela manu;

Atque ait: 0 juvenis volucrum mirator equorum,
Quod mirere magis nunc mea dextra dabit.

Dixerat, ‘et pariter sumit cum voce sagitta
Inque meo subitum pectore vulnus erat.

'I'um calor jnsuetus venas penetravit ad imae,
Et magni patuit vis manifesta Dei.

Dum stupeo, conorque novas extinguere flammas
Subridens pannis evolat ille suis.

Acer ut insolitae calabri domitoris habenae
Pugnat equus campis, qui modo liber erat,
Post tamen audacem discit tolerare magistrum

Et fractus docta concidit arte furor,
Haud aliter mentis constantia victa severae,
Et mea corripuit plurimus ossa Deus,
Collaque submisit domito luctantia fastu,
Et Dominam victor servitiumque dedit.
'Pum monuit, tenerae valeat quid gloria formae,
Quid faciles oculi, virgineusque pudor.
Nec mihi consilio, nec prodest viribus uti,
Et bene libertas ante retenta perit.
Felix qui sacros tutus contempsit amores,
Nec dominae insanum pertulit imperium!
Sed felix nimium rursus nimiumque beatus
Si cui se facilem praebuit ipsa Venus!

 

