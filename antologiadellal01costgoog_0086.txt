Tu quoque, dulcis Anne, tali dignissima prole,
Incipe nos inter connumerare tuos.

Me tibi vel generum, vel natae suscipe fratrem,
Quidquid in hac fiam, juverit esse dome.

Non vigil aerato dubitem me adfigere posti,
Et fessa in gelido ponere membra solo.

Nec minor est rerum mihi, quam tibi cura tuarum,
Haud natae custos aptior ullus erit.

Este procul, juvenes non hic corrumpitur auro
J anit0r3 officio fungitur ipse suo.

Vos quoque nocturni procul hinc discedite fures,
insomnis custos excubat in foribus.

Ah quoties, cum me patientem cuncta videbis,
Ipsa etiam dices: non ametiste, perit.

Nec poteris nostro non ingemisse labori,
Dignasque pro meritis praemia ferre meis.

Non ego Sidonias vestes, non aurea tecta,
Fertilis aut agri jugera mille petam.

Una satis fuerit, regno mihi carior omni
Anthia, qua felix coniuge semper ero.

ΙΙ.
DE DISOESSU ANTHIAE EX FERRARIA

(Eroticon, Lib. 1.)

Postquam Ferrarius discedens moenia liquit
Antia, Ferrariam liquit et ipsa Venus.

Mollis Amor simul Etruscas migravit ad urbes
Secum blanditias deliciasque tulit.

Sed licet ad Tanaim, rapidumque feratur Hydaspen,
Herculeas quamvis transeat illa vias,

Quaque rotant fluctus alterno vortice Syrtes,
Per mare, per terras subsequar ipse tamen.

Nunc utinam sumptis imitarer Persea pennis!
Nunc vellem ingenium, Daedale docte, tuum.

b— cesus. Act. della liricc latinu '

 

