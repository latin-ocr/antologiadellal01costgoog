115

Excitet Alphonsusque atavus, proavusque Ferendus,
Summus Aragoniae splendor uterque domus.

Et magnis stimulet te Caesar avunculus actis,
Grandeque Alexander sit tibi calcar avus.

Hi tibi Scipiadas referunt, referuntque Camillos,
Quosque tulit claros terra pelasga duces.

Gloria perpetuos horum victura per annos,
Caerula qua totum circuit unda solum.

Quaeque imiteris aget juvenis pater, ora priusquam
Incipias rudibus solvere blaesa sonis.

Plurima vis illi membris et plurima menti '
Promittitque novum culta juventa decus,

Fasque piumque colit, justaeque ad pondera lancis
Dat populo facilis candida jura suo.

Qua caput opponis Soli, Apennino, cadenti
Quaque calent medio caerula 'Pusca die,

Quaque resurgentem ponto videt Hadria Phoebum,
Quaque Athesis gelidum terminat unda latus,

Antiquos lites, antiquaque bella diremit,
Sumpta licet tenera sint modo sceptra manu.

Quidquid etin toto bellorum turbine, ducit
Intrepidus tutam per freta vasta ratem.

Quas tibi servat opes, uni tibi quanta tuetur
Regna? parat soli jam tibi quidquid agit.

Carpsit iter longum, permutatisque subinde
Gallica, te propter, regna petivit equis.

Non tenuere nivea, non saxa alpina, nec amnes,
Nec tam longinquae meta voranda viae,

Forsque pruinosas tulit exspes sub Jove noctes,
Siccaque coenosis proluit ora vadis.

Quas adiisse casas, quaeve esse viatica credam,
Aspera dum rapido per juga currit equo?

At tu gemmatis, fortunatissime, curie,
Non interrupto membra sopore rigae.

Lacteaque a primo vagitu pocula sugis ,
Atque famem dulci lacte sitimque fugas.

 

