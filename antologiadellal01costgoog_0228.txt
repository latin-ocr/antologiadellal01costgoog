173
Quum Deus afflictis requiem qui mentibus affert,
Affuit (utque reor) somnia vera tulit.
Nam Dea quae terras et sidera cuneta gubernat,
Est mihi coelestes ducere visa choros.
Ambrosium sacro spirabat vertice odorem,
Aurea caesaries, aurea vestis erat3
Illic quos Oriens et quos habet Indus odores
Fundebat largo terra benigna sinu.
Protinus alma dies et sidere purior omni
Visa fuit radios explicuisse suos
Navita nigrantes non illa nocte procellas
Horruit, aut ventos Oceanique minas.
thue meis oculis sese dedit illa videndam,
Divino tales edidit ore sonos
Ecquis erit, vesane, unquam tibi finis amandi?
Saucia quam longo tempore corda geres? ,
Nonne pudet Venerem cunctis coluisse diebus,
Teque Dionaeo supposuisse jugo?
De te jam toto narratur fabula vulgo.
Nequitiam didicit vir mulierque tuam.
Improbe, quid cessas veniam meruisse precando?
Et lacrimis faciles sollicitare Deos?
Esse puta Manes et tartara nigraâ€š'lacusque
Et vada sulfureis fervida semper aquis,
Talibus exercet sontes poenasque reposcit
Ille Deum omnipotens arbiter atque hominurn.
Contra autem queis cura poli, queis cura salutis
Aeternae, aeternum regna beata dedit.
Hic nova jucundo semper loca lumine rident
Et Superi optata lumina fixa tenent.
Hie citharae cantusque vigent et carmina passim,
Carmina mortali non referenda sone.
Aura peregrinos laetissima vincit odores
Sive tuos Babylon, sive, Sabaea. tuos,
Quosque legunt Cilices et quos sub sole recenti
Parturit Eois barbara terra jugis.

 

