124

At focus et circum pueri vernasque canentes
Dum coena undanti coquitur silvestris aheno,
Grandiaque exurunt crepitantes robora flammae,
Suspensas e summis pendent laquearibus uvae,
Maiaque, castaneasque et passo fistula ventre,
Hiberna de nocte boum stabula alta petuntur.
Una omnes matresque virique omnisque juventus
Insomnem exercent noctem3 pars pensa fatiget:
Pars texit teneros Amerino vimine qualos:

Atque anus hic aliqua interea, dum vellera carpit,
Et teretem tremulo propellit pollice fusum,
Languentes oculos fabella fallit inani,

1v.
PSYcHs

(Dial. de Anima.)

Huc, Amor o dilecte, ades, o dilecte Cupido:
Formosum tuate Psyche formosa requirit,

Et poscit te Dia Deum, puerumque puella,

Ο tibi tam similis si te peramatque cupitque,
Nonne et amabis Amor illam, cupiasque, Cupido?
Est eadem nobis patria: est coelestis origo

Ab Jove; nos terris pariter, nos aethere in alto
Versamur pariter, conjunctaque munera obimus.
Ipsa bonum pulchrumque modis in pectore miris
Insinuo, tu corda feris, tu suggeris ignes,
Accendisque ardore novo, genus unde animantum
Concipitur crescitque, sua et connubia jungit.

Me miseram, quod et ipsa meis in me artibus usa
Ah nimium tenera, et pulchro nimis apta moveri
Ut te conspexi, ut novi, pulcherrimo rerum
Continuo facibusque tuis, et Amoris, amore
Exarsi: juvat hoc, paribus si et tu ignibus ardes.

 

