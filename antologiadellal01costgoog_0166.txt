En optata diu coelo dignissima proles
Ecce decem menses quas peperere bona.
Rideat omnis agor, tibi rideat omnis Olympus,
Et patris st matris gaudia magna, puer.
Cuncta secunda tuo nobis spondemus ab ortu,
Nec bene mens voti laetitiaeque capax.
Gaudia tanta modum superant, superantque recessus
' Pectoris et nimia mole minora putes
Non aliter patulas nimius sonus impedit aures,
Non aliter nimium lumina nostra jubar.
Pars quotacumque tamen populos tibi monstret ovantes,
Omnis odoriferis ignibus ara calet.
Sunt sua Junoni, sunt et sua dona Tonanti
Et sua munerahabet caetera turba Derim.
J um fora, jam vici, jam fervent compita flammis,
Jam novus in tota promicat urbs nitor. ·
Atriisque sonum dant tinnula turribus aera,
Et bombis tellus grandibus icta tremit;
Dumque tot exaudit simulata tonitrua coelum,
Et stupet, hicque alium credit adesse Jovem,
Et nos forte polis inhiare nitentibus horret,
Ceu tua non coelo terra beata magis;
Ne timeat, superos optemus ut ire penates,
Sed ne ad nos potius turba superba ruat.
J am colit has sedes superis Astraea relictis

Et pia cum sacra relligione fides,
Hic Venus, hic Charites, hic est moderata Voluptas,

Hic Amor arcitenens, arcitenensque Dea,
Hic castae Aonides et cum Tritonide Phoebus,
Sceptriferaque habitat Juno verenda manu,
Hoc quodcumque boni tibi nos debere fatemur.

Borgia, sola hominum nata beare genus.
Accedus Libyen, quidquid tenet illa veneni,
Perdet, et a vultu fiet amoena tuo.
Accadas Nilum, saevis cadet ira colubris,
Tam bona forma trucem molliat Antiphaten.

8- 00111. Ant. della lirico latinu.

 

