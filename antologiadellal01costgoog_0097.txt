44

Pro se quisque igitur pueri juvenesque senesque
lintresque et tenerae splendida turba nurus

Illius adventum celebraut; atque unicus urbis
Est vultus. festo murmure cuncta fremunt.

Est via, Panthagiam Syllani nomine dicunt;
Omnibus hic superis templa dicata micant.

Hic domus aethereas perrumpens Lentia nubes,
Provehit ad rutilos culmina celsa polos,

Quam prope ridentes submittunt prata colores,
Pictaque florifero germine vernat humus.

Hic, dum cornipedes primi sub carceris oras
Tyrrhenae expectant signa canora tubae,

Regia nata leves gaudet celebrare choreas,
Jamque nurus certa brachia lege movent.

Emicat ante alias vultu pulcherrima nymphas
Albiera, et tremulum spargit ab ore juber.

Aura quatit fusos in candida terga capillos,
Irradiant dulci lumina nigra face.

Tamque suas vincit comites, quam Lucifer ore
Purpureo rutilans astra minora premit.

Attoniti Albieram spectant juvenesque senesque,
Ferreus est quem non forma pudorve movet.

Mentibus Albieram laetis plausuque secundo,
Albieram nutu lumine voce probant.

Vertit in hanc torvos Rhamnusia luminis orbec,
Exiguoque movet murmura parva sono.

Tum miserae letale favens, oculisque nitorem
Adjicit et solito celsius ora levat.

Tantaque perturbans extemplo gaudia, tristem*
Qua pereat virgo quaerit acerba viam.

Hic Febrim aethereas carpentem prospicit aurae,
Exerere icarius dum parat ora Oanis,

Illam Erebo Nocteque satam comitantur euntem
Luctusque et tenebris Mors adoperta caput,
Et Gemitus gravis, et Gemitu commixta Querela,

Singultusque frequens, Anxietasque ferox,

 

