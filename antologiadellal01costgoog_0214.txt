XI.
DAI ‘“ LUSUS PASTORALES„

(carminum, Lib. ιν.)

Cur, ah cur ullo placui tibi tempore? mortis
Si, mea vita, tibi caussa futurus eram.

Cur me tam pulchrum cari genuere parentes?
Cur calamos dono Pan dedit ipse suos?

Queis ego formosas possem mollire puellas
Cantando, et duris lenia corda dare.

Quid formam queror, aut calamos nocuisse canoros?
Perfidia periit cara puella mea.

Ah ne meis potui thalamis admittere Nisam?
Vim ne preces duri tantam habuere patris?

Fugissem durumque patrem patriamque, priusque
Fudissem multo sanguine dulcem animam. ,

Sed fundam, poenasque dabo tibi, candida Hyella:
Ο cari manes, o, precor, este boni.

Vos puerum vestra linquentem lumina caussa
Optatam laeti suscipite in gremium.

Et qui me nimio sponsum cupiistis amore,
Jungite nunc dulcis gaudia conjugii.

Sancta, veni, nostrisque fave, Proserpina, taedis3
Faustaque purpureus carmina cantet Hymen:

Quique olim valida conjunxit utrumque catena,
Vivat in Elysia valle perennis amor.

ΧΠ. ’

AD HIERONYMUM TURRIANUM

DE} MORTE} VICTORIAE condusam
(carminum, Lib. v.)

Cur desiderio modum et dolori

Me vis ponere, Turriane? acerbo

Cui Victoria fato ademta, quae me
Non minus quam oculos suos amabat:

11 - Gonni. Ant. dalla lirino latina.

 

